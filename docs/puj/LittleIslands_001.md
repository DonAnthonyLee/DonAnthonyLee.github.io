---
layout: post
title:  "HÁI-SUAᴺ HONG-CHHÊNG: HÓUᴺ-THEK-CHIO̍H [*]"
date:   2022-07-31 10:30:00 +0800
tag: PUJ_translation
---

{% include puj-style.html %}
{% include changlog-table-style.html %}

# 版权声明

**&emsp;&emsp;原作载于《海山风情》系列（一），其著作版权归相应作者；本白话字译文授权协议为 <a href="https://creativecommons.org/licenses/by-nc-sa/3.0/cn/" target="_blank">知识共享许可协议 CC BY-NC-SA 3.0 CN</a>。**
<br>


# <ruby style="ruby-position:over"><rb class="markup_main">虎踢石</rb><rp>(</rp><rt class="markup_over">HÓUᴺ-THEK-CHIO̍H</rt><rp>)</rp></ruby>

***Nguân-tsak: 
<ruby style="ruby-position:over">
<rb class="markup_main">毛</rb>
<rp>(</rp><rt class="markup_over">Mô</rt><rp>)</rp>
</ruby>
<ruby style="ruby-position:over">
<rb class="markup_main">石明</rb>
<rp>(</rp><rt class="markup_over">Chio̍h-mêng</rt><rp>)</rp>
</ruby>;
<ruby style="ruby-position:over">
<rb class="markup_main">杨</rb>
<rp>(</rp><rt class="markup_over">Yiôⁿ</rt><rp>)</rp>
</ruby>
<ruby style="ruby-position:over">
<rb class="markup_main">凤腾</rb>
<rp>(</rp><rt class="markup_over">Hŏng-thêng</rt><rp>)</rp>
</ruby>***<br>
***Pńg-tī-uē: 
<ruby style="ruby-position:over">
<rb class="markup_main">海山</rb>
<rp>(</rp><rt class="markup_over">Hái-suaⁿ</rt><rp>)</rp>
</ruby>
<ruby style="ruby-position:over">
<rb class="markup_main">老</rb>
<rp>(</rp><rt class="markup_over">lău</rt><rp>)</rp>
</ruby>
<ruby style="ruby-position:over">
<rb class="markup_main">李</rb>
<rp>(</rp><rt class="markup_over">Lí</rt><rp>)</rp>
</ruby>***


**Hái-suaⁿ so̍k-uē tàⁿ-:**

> Buē seⁿ Tsu A-ngiâu, soiⁿ seⁿ Hóuⁿ-thek-chio̍h.

&nbsp;&nbsp;Hái-suaⁿ N̂g-mâng-táu Chhiŏⁿ-phīⁿ-suaⁿ, suaⁿ-kha khò-hái ŭ kuá₊-kò tuā-chio̍h-kŏu; chio̍h-kŏu sio-oi liáu ta-ng seⁿ kâi tāng, tāng-lăi ou-thiⁿ-tī-àm. Hí-tsūn-soiⁿ, ngĭ-kun thâu-ló Tsu A-ngiâu sio-thâi kàn-su&#x002D;&#x002D;nâng liáu tsáu kàu tāng-lăi, khai-tǹg lău-hóuⁿ sì-kha thí-khui pêⁿ-iōⁿ, tah-tuè tāng-téng nap-uh &#x002D;&#x002D;kò, pī-khui kuaⁿ-piaⁿ liáu-ău tsáu-khṳ̀ Thâi-uan. Tshṳ́-tsăi Hóuⁿ-thek-chio̍h nguân-tsăi tŏ hái-kîⁿ-kha, niàⁿ tùi kâi-hái, tǹg-kuè mōⁿ-tio̍h hn̆g-hn̆g &#x002D;&#x002D;kâi chhin-nâng hiò-seⁿ.
<!-- 注：原文中写 “遥对台湾”，事实上虎踢石并非朝东，因此上述更改为 “向对个海”。以前老友曾提过一个小小的民俗，现在想来，黄芒乡无论住宅、祠堂、庙宇，大多数大门西向，甚至石龟等等也是西向，不知是何缘故。 -->

&nbsp;&nbsp;Chheng-chhiâu Sŭn-tī nîⁿ_kan, Hái-suaⁿ N̂g-mâng-hioⁿ ŭ kâi lia̍h-hṳ̂-kiáⁿ-tĭ, sèⁿ Tsu, miâⁿ A-ngiâu, seⁿ-lâi thiⁿ-kûiⁿ-nâng-tuā, bâi_tshou ma̍k_tuā-lia̍p. Yi tsṳ̆-sòi tuè khûn-thâu-sai o̍h khang-khuè, sang-chhiú sái nŏⁿ-thûi, hḿ&#x002D;&#x002D;khí-lâi hĭ_hŭ_lŭ_kiò; nŏⁿ-chiah chhiú-kóu tuā-tuā-tsat, tǹg ŭ tshoiⁿ-kṳn-la̍t. Jí-kâi Tsu A-ngiâu, tsṳ̆-liáu ŭ jîn-ngĭ, tsuan khòng-khà &#x002D;&#x002D;nâng⁎ ûi-hui-tsak-tái, tú-tio̍h &#x002D;&#x002D;nâng⁎ khùn-khóu zŭ kháng-khài kiù-chì, ŭ-kàu khuah-pak, thong-hioⁿ-lí o-ló &#x002D;&#x002D;i.

&nbsp;&nbsp;Tsu A-ngiâu sui-sĭ la̍t-siòⁿ lo̍h-hái, che̍k-ke háⁿ₊-sĭ khiau à tiàu-tiáⁿ. Tú-ngŏ thiⁿ-sî-uăⁿ, tshân-hn̂g bô-siu, bí-niôⁿ li kiaⁿ-nâng kùi, ke-tang lău-âi suà phuà-pēⁿ &#x002D;&#x002D;tŏ, kâi sòi-muĕ tóu&#x002D;&#x002D;khùn khàu m̆-hiah. Yin-âi siŏⁿ-lâi-siŏⁿ-khṳ̀ bô-huap, kiò A-ngiâu khṳ̀ Au-piⁿ-hioⁿ Au tsóng-kuán &#x002D;&#x002D;kò chioh-chîⁿ kah chioh-bí-niôⁿ. Tsu A-ngiâu tuh-phoh m̆-khṳ̀; in-ŭi Au tsóng-kuán sĭ-kài Au-piⁿ-hioⁿ &#x002D;&#x002D;kâi thóu-pà, hiá-nâng hiau-huêⁿ liáu tsuan-mn̂g khi-hŭ láu-sît-nâng; A-ngiâu bŏi-ngiàn khṳ̀ khiû &#x002D;&#x002D;i. Lău-bó khǹg-kòi &#x002D;&#x002D;i, tàⁿ-: "Ka-kī &#x002D;&#x002D;kâi pió-ché-hu, boh-àiⁿ khui-tshùi ŭ &#x002D;&#x002D;jio̍h-oh? Yiŭ m̆-sĭ chioh-liáu⁎ pe̍h-pe̍h-hiah, ĕ-jît nán lo-zŭ hôiⁿ &#x002D;&#x002D;i." A-ngiâu m̆-káⁿ nge̍k lău-bó &#x002D;&#x002D;kâi ì, su̍t-su̍t kiâⁿ-khṳ̀ Au-piⁿ-hioⁿ.

&nbsp;&nbsp;Au tsóng-kuán thóiⁿ-tio̍h⁎ A-ngiâu pâi-jît hêng-hêng-huă-huă kuè ke̍h-ma̍k, thiaⁿ &#x002D;&#x002D;nâng⁎ pò-tsai i lâi tshuē &#x002D;&#x002D;i, ló i pâng-lăi zŭ tuā-tuā-siaⁿ háu-tàⁿ-: "Àu-siâu-kiáⁿ! Lṳ́ suà tio̍h-lâi khiû &#x002D;&#x002D;uá?" A-ngiâu thiaⁿ-liáu⁎ hué_to̍h, siŏⁿ-tàⁿ tò-tńg &#x002D;&#x002D;khṳ̀, mo-sĭ lău-bó hun-hù &#x002D;&#x002D;tŏ, chiàⁿ lia̍h sèⁿ-thâu ngĕⁿ teh&#x002D;&#x002D;lo̍h-khṳ̀, kiâⁿ-jîp-khṳ̀ pâng-lăi tàⁿ-tsai àiⁿ-lâi tsò-nî. Au tsóng-kuán ēng khuê-thâu-sìⁿ kho̍k A-ngiâu &#x002D;&#x002D;kâi thâu-khak-lôu saⁿ-ē, kóng_chhèng-chhèng, sang-ma̍k biô-biô, chhiò-but-chhiò-but tàⁿ: "Tĭ&#x002D;&#x002D;a-tĭ, lṳ́ mo ngĕⁿ-sèⁿ, tsò-nî tio̍h-lâi khiû &#x002D;&#x002D;uá?" liáu kiò ke-nôu lia̍h A-ngiâu jiāu &#x002D;&#x002D;tshut-khṳ̀. A-ngiâu khì kàu kă-khí-ngṳ̂n-kṳn, taⁿ-chiàⁿ boh phû-sèⁿ, liáu_li sîm-tio̍h⁎ ka-kī che̍k-nâng phah-su&#x002D;&#x002D;nâng, kóu-tsò phîh_phn̍gh_kiò tò-tńg&#x002D;&#x002D;khṳ̀.

&nbsp;&nbsp;Tsu A-ngiâu tshâ-li kiâⁿ tshâ-li sîm: "Ŭ-chîⁿ-nâng sim-kuaⁿ ou à ba̍k, bô-àiⁿ tshap-tshái khiau-kiáⁿ chhin-chiâⁿ. Sì-tshù zṳ̂-ngiâu-ngiâu, kâi-kâi thó-lău-he̍k. Nâng ua̍h-ua̍h gīn-gō-sí, su-kuè tiâu-miāⁿ pùn-tiāu lâi khí-ngĭ, chiàⁿ bŏi tshûn tiâu khùi-si." Taⁿ-chiàⁿ sim-kông-hué-jia̍t, tsò-tsai kiâⁿ-tńg kàu ka-kī hioⁿ-lí &#x002D;&#x002D;kò, thiaⁿ-tio̍h &#x002D;&#x002D;nâng⁎ ló îh_ua̍h_bó-jiáng, i sang-ma̍k mōⁿ-khṳ̀-kàu, sṳ̆-tn̂g-tsôiⁿ kuá₊-kâi khiau-kiáⁿ tĭ-hiaⁿ khṳh &#x002D;&#x002D;nâng⁎ pa̍k &#x002D;&#x002D;tŏ-kò.  Che̍k-khûn sa tshâ-kùn &#x002D;&#x002D;kâi niôⁿ-chhe, pìⁿ-mīn-pìⁿ-súi, háu-tuah tàⁿ kiò in kiáu-chîⁿ kah kiáu-bí-niôⁿ. Pâng-thâu-lău-tuā ló hí-piⁿ&#x002D;&#x002D;thâu sio-tàu huah-chhit-tău-poih. Chhiu-mô-pìn-pe̍h &#x002D;&#x002D;kâi Tsu Sì khiû in tàⁿ-: "N̂g-mâng nîⁿ-nîⁿ tsai-hng, liân tsháu-kṳn chhiū-phuê lo pit-pak-liáu, tsò ŭ chîⁿ-ngṳ̂n bí-niôⁿ hó kiáu&#x002D;&#x002D;tit?" Niôⁿ-chhe sĕng kha that-tó Tsu Sì, lia̍h i phah kàu thòu-hueh-sí. Tsu A-ngiâu thóiⁿ&#x002D;&#x002D;tio̍h, hué_to̍h-kàu-phiâⁿ, tshong buâ-khṳ̀ tsa̍t-tuè niôⁿ-chhe ăm-niáⁿ-thâu boh khai i thó tiâu-miāⁿ. Pâng-thâu-lău-tuā thóiⁿ-tio̍h⁎ A-ngiâu tshut-mīn, méⁿ-méⁿ huah-tàⁿ-: "Tsu A-ngiâu, Kūiⁿ-gê tsṳ̆-ŭ-tsú-chiang, sí-méⁿ pàng-chhiú!" A-ngiâu tàⁿ-: "Suah-nâng hôiⁿ-miāⁿ, tŏ-chhêng-tŏ-lí!" Hí-tshoh niôⁿ-chhe tshuah A-ngiâu tuaⁿ-nâng, tsò-che̍k-ē tshong buâ-khṳ̀ àiⁿ lia̍h &#x002D;&#x002D;i. A-ngiâu khûn_tshuàⁿ kha_that, ku̍t à niôⁿ-chhe&#x002D;&#x002D;hué zn̂g-kâi ou-chheⁿ-pŏng-chéng, lah-liáu⁎ tshuē-liâu.

&nbsp;&nbsp;Tsu A-ngiâu ŏi-tsai jiò-seⁿ tsóng-tio̍h jiá-huă, zŭ tshuē tĭ-hiaⁿ&#x002D;&#x002D;hué lâi tsham-siâng khí-ngĭ. Chèng-nâng khṳh hiá kuaⁿ-hú hāi kàu chhi-lău-tshám, kâi-kâi thiaⁿ-liáu⁎ chhiông_chhiông_kiò, tuaⁿ-tī Tsu A-ngiâu &#x002D;&#x002D;kâi pió-tĭ Khóu Mêng táⁿ_sòi ùiⁿ-sṳ̄, pé-pa̍k tàⁿ-: "A-hiaⁿ, nán nâng_chió, ùiⁿ-tit oh-mue̍h; â-sĭ kuaⁿ-hú phài-piaⁿ lâi tia̍p &#x002D;&#x002D;nán, kiáuⁿ-ùiⁿ nán lóng-tsóng tio̍h khṳ̀ sṳ̀-pài hu̍t-tsóu." A-ngiâu tuah-tàⁿ-: "Tsău-huán kah tio̍h huân-ló tiâu-miāⁿ?!" Liáu, Tsu A-ngiâu kah khûn khiau-kiáⁿ tĭ-hiaⁿ zŭ liū-khí ngĭ-kî, jît-jît liān khang-khuè, tsún-pĭ kah kuaⁿ-piaⁿ sio-thâi.

&nbsp;&nbsp;Tsok-tsok, niôⁿ-chhe&#x002D;&#x002D;hué tsáu tńg-khṳ̀ Kūiⁿ-gê, pò-tàⁿ Hái-suaⁿ Tsu A-ngiâu ma̍k_bô-uâng-huap, pong-puăⁿ niôⁿ-chhe, kàu-phiâⁿ-nâng boh-àiⁿ tsău-huán. Kūiⁿ-lĕng thiaⁿ-liáu⁎ hué_to̍h, chiat-sî kiò piaⁿ-kiáⁿ tah-tsûn khṳ̀ Hái-suaⁿ lia̍h Tsu A-ngiâu, boh-àiⁿ thâi-koi_kà-kâu. Tsu A-ngiâu thiaⁿ &#x002D;&#x002D;nâng⁎ pò-tsai, méⁿ-méⁿ tuà tĭ-hiaⁿ&#x002D;&#x002D;hué sái-tsûn khṳ̀ kah in kàn tiāⁿ-tio̍h. Kuaⁿ-piaⁿ tsōi-kâi bŏi-năi huang-éng, tsûn sái buē-kàu Sam-sṳ̆, hiá-nâng tsá-tsá zŭ khṳh tsûn iô kàu tiām thòu, kâi-kâi ou-àm-hîn. Tsu A-ngiâu kiò-nâng bī-lo̍h-hái lia̍h tsûn-tói tsha̍k phuà-khang, tsûn che̍k-ē tîm, kuaⁿ-piaⁿ zn̂g-kâi thiàu-hái; chèng-tĭ-hiaⁿ ló tsûn-téng tsang₊ kùn lia̍h kuaⁿ-piaⁿ&#x002D;&#x002D;hué lóng-tsóng hìn-hòng-sí.
<br>
<!-- 注：当时南岛为独岛，帆船即使由柘林开出，至三屿最多两个钟头；何况水路自然选择最近出发点，原文该段文字多为夸张之语。 -->

&nbsp;&nbsp;Tsu A-ngiâu thâu-pái kàn-iâⁿ, hioⁿ-lí-nâng su-ho̍k i ŭ-khiàu-tsúi iŭ ŭ-táⁿ, kâi-kâi lâi tâu &#x002D;&#x002D;i, chiàⁿ kúi-jît &#x002D;&#x002D;tiaⁿ, ngĭ-kun zŭ-ŭ saⁿ-peh-guā nâng. Tsu A-ngiâu hăm tĭ-hiaⁿ&#x002D;&#x002D;hué tsham-siâng liáu, suán N̂g-mâng Lí-hṳ̂-suaⁿ lâi khí tsúi-chē, hău-lĕng tàⁿ Hái-suaⁿ kak-kò hioⁿ-tshng hí-tshù pá-tsháu &#x002D;&#x002D;kâi lóng tio̍h kàu N̂g-mâng sio-hŭ khí tsúi-chē, bô-lâi &#x002D;&#x002D;kâi tsŏ-sí. Au tsóng-kuán sah-tsò i-lăi ke-teng kâi-kâi hiau-hiông, kiò &#x002D;&#x002D;nâng⁎ thuân-tàⁿ-: "Uá tsuan-tsuan kah lṳ́ jiá tsha̍t-kiáⁿ khioh-chhiû, &#x002D;&#x002D;che̍k-jît nán tng-thâu-tùi-mīn thóiⁿ-su-iâⁿ." A-ngiâu siŏⁿ-tio̍h⁎ Lí-hṳ̂-chē buē-chêng mue̍h sì-tît, hiá sèⁿ-thâu chèng₊-kuà<a href="#note_1" class="note">1</a> chhiáⁿ teh&#x002D;&#x002D;lo̍h-khṳ̀.
<!-- 注：原文为 “十八乡”，为以今度古，暂且不按。 -->

&nbsp;&nbsp;Tsu A-ngiâu chhin-tsṳ̆ tuà-nâng sûn-thóiⁿ sì-ûi khí-tsúi-chē. &#x002D;&#x002D;Che̍k-jît, thóiⁿ-kìⁿ kâi kng-chio̍h &#x002D;&#x002D;kâi, chek-sin chhēng-liáu la̍h-lîh-la̍h-phua̍h, kò-hêng jiân-tǹg tsṳ-seng, A-ngiâu zŭ buâ-khṳ̀ mn̄g &#x002D;&#x002D;i. Hiá-nâng kiaⁿ à khok_khok_tòng, liân thâu lo m̆-káⁿ tiòⁿ-taⁿ. Kha&#x002D;&#x002D;thâu &#x002D;&#x002D;nâng thòi i ìn-tàⁿ-: "Yi sĭ Suaⁿ-ĕ tuā-tshâi-tsú Tēⁿ uân-guā &#x002D;&#x002D;kâi kiáⁿ, Tēⁿ Yiú-lûn, Tēⁿ siù-tsâi. Tēⁿ uân-guā huè-siaⁿ khah-kûiⁿ, uāⁿ-tsò siù-tsâi &#x002D;&#x002D;lâi." Tsu A-ngiâu tàⁿ-: "Lṳ́ taⁿ ŭ-tha̍k si-tsṳ, uá lâi tshut chiŏⁿ-lîn, lṳ́ káⁿ tùi a m̆-káⁿ?" Tēⁿ Yiú-lûn sòi-sòi-siaⁿ ìn-tàⁿ-: "Káⁿ." Tsu A-ngiâu sîm-a-sîm, tàⁿ-: "Hui khî-lūi pit ù khî-lūi." Tēⁿ Yiú-lûn chiat-sî tùi-tàⁿ-: "Sek sṳ-bûn tĕng tŏng sṳ-bûn." Tsu A-ngiâu thóiⁿ i nîⁿ-huè sòi-sòi iŭ nńg-chiáⁿ, liáu_li lêng[-lāi] tsăi, zŭ pàng i tńg&#x002D;&#x002D;khṳ̀. Tsò-tsai jiò-seⁿ, tin-tò jiá-huă, jí-tsat-tsṳ mān-ău chiàⁿ phue̍h.

&nbsp;&nbsp;Kâi-gue̍h khiă-kha, Lí-hṳ̂-chē zŭ khí-tît, tsŏ-suaⁿ khò-hái, chē-chhiôⁿ iŭ kûiⁿ iŭ tn̂g, tăi&#x002D;&#x002D;keh &#x002D;&#x002D;súi-khùi; chē-tsôiⁿ ín tuā-tō &#x002D;&#x002D;kâi tsúi ûi-chē, chē-ău ēng chhim-kau keh-tso̍h; guā-pôiⁿ ŭ tuā-suaⁿ, thôu-kàng-suaⁿ<a href="#note_2" class="note">2</a> tshun tùi hái-phiâⁿ, sang-pôiⁿ pé&#x002D;&#x002D;tŏ; tsúi-chē kah suaⁿ-téng, tn̂g-suaⁿ ǹg-sio-tùi; ta-ng sĭ kṳ̆n-hái lâi-uáng phâng-tău, hiá-tsûn lóng-tsóng tùi jí-kò kuè. Tsu A-ngiâu ún-tsŏ Lí-hṳ̂-chē, àiⁿ lia̍h hí-hái &#x002D;&#x002D;kâi tsûn, gōi kuè chia̍h-tsúi; boh thò-siú li ŭ chē-chhiôⁿ tsa̍h-tuè, ún-tǹg-ún-tǹg. Tsu A-ngiâu háⁿ₊ kiò iaⁿ₊ pió-tĭ Khóu Mêng ló tsúi-chē sì-chiu-ûi-tńg chhī gô; che̍k-mêⁿ khûn-gô â-sĭ kiaⁿ&#x002D;&#x002D;tio̍h sio-tàu kiò, hó ēng-tsò siú-keⁿ, ṳ̆-huâng khṳh &#x002D;&#x002D;nâng⁎ sêng-mêⁿ kong chē.
<!-- 注：原文为 “长山、南澳山”，而本地 “长山” 即指南澳山脉，并非指大陆，因而稍加改动。 -->

&nbsp;&nbsp;Tsṳ̆-ŭ Lí-hṳ̂-chē, Tsu A-ngiâu miâⁿ-thâu tuā à tang-nâm-pôiⁿ hái-kîⁿ zn̂g-kâi tsai-iáⁿ; kuaⁿ-tsûn thong-thong uan-lōu-tsáu; seng-lí-tsûn kìⁿ-tio̍h
<ruby style="ruby-position:over">
<rb class="markup_main">朱</rb>
<rp>(</rp><rt class="markup_over">Tsu</rt><rp>)</rp>
</ruby>
jī kîⁿ-hō, â-tio̍h buâ-khṳ̂ kiáu kuè-lōu-chîⁿ, â-bô bŏi-tit kuè.

&nbsp;&nbsp;Tsài-kò phue̍h kūiⁿ-lĕng kiò piaⁿ-teng lia̍h Tsu A-ngiâu bŏi-sêng, chiu-jît hâiⁿ-sîn-tháu-tuā-khùi; taⁿ suà thiaⁿ-tàⁿ i khí-tsúi-chē, zú-kèng kiaⁿ-sim_kiaⁿ-miāⁿ. Kūiⁿ-gê sṳ-iâ sȁm-su̍h tàⁿ-: "So̍k-uē tàⁿ Hai-suaⁿ kheh-chhêng sî-saⁿ-sî, chin-tsai jiá hái-mīn kàu tsó-keh. Uá thàm-thiaⁿ tio̍h⁎ Au-piⁿ-hioⁿ Au tsóng-kuán kuè tham-sim, háⁿ₊ ngiàn tsò-kuaⁿ. Nán hó sàng chîⁿ-ngṳ̂n pun &#x002D;&#x002D;i, jīm i kâi lok-khok kuaⁿ-ūi, liáu kiò i khṳ̀ kong-tu Tsu A-ngiâu." Kūiⁿ-lĕng thiaⁿ-liáu tak-thâu tàⁿ hó.

&nbsp;&nbsp;Au tsóng-kuán tsṳ̆-tsá zŭ boh-àiⁿ kah Tsu A-ngiâu uan-ke, taⁿ kūiⁿ-lĕng thóiⁿ-tŏng, tsai₊-tit ŏi tàⁿ-m̆-chiâⁿ? sim-lăi phah-pheⁿ tio̍h⁎ seng-kuaⁿ_huat-tshâi tio̍h-tio̍h jí-tsuā tiaⁿ. Yi sûi-sî ke-teng zn̂g-kâi kiò-kiò-buâ, chĕⁿ-chĕⁿ sêng-mêⁿ sái-tsûn tùi Lí-hṳ̂-chē &#x002D;&#x002D;kò lâi. Tng-sî lông-le̍h la̍k-gue̍h-jī-tsa̍p, gue̍h-niôⁿ kng-kng, hái-mīn mông-mông, suà khí tuā-huang-tuā-éng. Tsûn taⁿ-chiàⁿ sái kàu tsúi-chē thâu-mīn_tsôiⁿ, Au tsóng-kuán sûi-chiat kiò tshoh-ke-teng chiŏⁿ-suaⁿ. Nâng kiâⁿ buē-kàu tsúi-chē, thiaⁿ-tio̍h⁎ hiá-gô chheⁿ-lím kiò; sop_che̍k-kiò pu-lô-siaⁿ tăi&#x002D;&#x002D;keh &#x002D;&#x002D;hiáng, chē-mn̂g phah-khui, Tsu A-ngiâu che̍k-chhiú lĭm che̍k-ki khong-long-thûi, tuà kàu-khûn-nâng tshong &#x002D;&#x002D;tshut-lâi. Au tsóng-kuán thò m̆-lī, sĕng to lâi tói, liáu tsai₊-tit năi ŭ Tsu A-ngiâu che̍k-ē? i khṳh Tsu A-ngiâu che̍k-thûi bu̍t khṳ̀-kàu, thâu-khak-lôu tsò-che̍k-ē tshap-tshap-tshùi. Tsu A-ngiâu sèⁿ-thâu buē siau, lia̍h tiâu si[-sin] bu̍t ke saⁿ-ē, boh liáu[-tuàn] hí-hang₊-sî khṳh i ēng sìⁿ kho̍k thâu &#x002D;&#x002D;kâi bú-zo̍k. Ke-teng&#x002D;&#x002D;hué thóiⁿ-kìⁿ ke-tsú sí-khek-khek, kâi-kâi tshuē-liâu.

&nbsp;&nbsp;Au tsóng-kuán &#x002D;&#x002D;kâi kiáⁿ Au Sèng, hiau-hĕng tsáu ŏi-tit tshut, liáu siû kuè hái, kàu Kūiⁿ-gê khàu-chhi-khàu-tshám. Kūiⁿ-lĕng hiâm Au tsóng-kuán bô-lêng-ûi, kiò chhe-hia̍h lia̍h Au Sèng phah thó-sí, liáu chĕng i tshut gê-mn̂g; iŭ kiò sṳ-iâ siu-tsṳ khai chhiâu-thêng kò-kip.
<br>

&nbsp;&nbsp;Tsài-phue̍h tng-sî khí Lí-hṳ̂-chē, Tsu A-ngiâu pàng i tńg&#x002D;&#x002D;khṳ̀ &#x002D;&#x002D;kâi Tēⁿ Yiú-lûn, ău-chhiú khṳ̀ kiaⁿ-siâⁿ kuáⁿ-kháu, tèng-tio̍h chìn-sṳ̆. Yi lóu-sí Tsu A-ngiâu zú-lâi zú-chhiàu, iŭ thiàⁿ-tàⁿ Jiâu-phêng kò-kip, liáu ló Kim-luân-tōiⁿ khai Sŭn-tī huâng-tì pín-tsàu, tàⁿ ke-hioⁿ so̍k-tsṳ hái-ho̍k tsôiⁿ-sàu, liáu_li ŭ-nâng puăn-luăn, boh-àiⁿ chhiáⁿ-mĕng lâi-khṳ̀ suah-húiⁿ, pò-tap huâng-ṳn. Sŭn-tī huâng-tì thiaⁿ-liáu tsún-tsàu, sûi-chiat sṳ̀ i piaⁿ-hû, phuah Tiê-chiu tī-hng kuaⁿ-piaⁿ lóng-tsóng kui i thóng-niáⁿ.
<!-- 注：原文中末句另有 “并派军事于帐中筹谋划策”，不符常理，暂且略去。 -->

&nbsp;&nbsp;Tēⁿ Yiú-lûn tuà-piaⁿ lâi-kàu Jiâu-phêng, iâⁿ-puâⁿ an-tì ló Tuā-ò, hái-mīn che̍k-khài hong-tiāu, lâi-uáng bô-lŭn tsûn a-sĭ nâng, hăm-kâi lît-lia̍h&#x002D;&#x002D;khí, m̆-àiⁿ &#x002D;&#x002D;nâng⁎ tsai. Yi tsai-tiāⁿ Tsu A-ngiâu hiau-hiông, Lí-hṳ̂-chē iŭ ngĕⁿ-kha, pek-sèⁿ tin-tò o̍h-mue̍h, thàng-jît kah kun-sṳ tsham-siâng, liáu_li sîm-lâi-sîm-khṳ̀ sîm bô-hue-jī. &#x002D;&#x002D;Che̍k-jît, piaⁿ-teng pò-tàⁿ Au Sèng tsôiⁿ-lâi khiû-kìⁿ, Tēⁿ Yiú-lûn thiaⁿ-liáu kiò i jîp&#x002D;&#x002D;khṳ̀. Au Sèng khai Tēⁿ Yiú-lûn phue̍h-tàⁿ tsá-tsôiⁿ hí-tsat-tsṳ, Tēⁿ Yiú-lûn tshâ-li thiaⁿ tshâ-li hô-so &#x002D;&#x002D;i. Kun-sṳ mn̄g Au Sèng tàⁿ boh kong Lí-hṳ̂-chē káⁿ-ŭ phuà-pōu, Au Sèng huê-pín tàⁿ-: "Lí-hṳ̂-chē hí-khou-ūi sì-chiu-ûi-tńg zn̂g-kâi hái-tsúi, kong &#x002D;&#x002D;khí-lâi khak-sît o̍h pâi-pí; liáu kiam-kah che̍k-mêⁿ ŭ gô siú-keⁿ, zú-kèng o̍h-mue̍h. Uáⁿ₊-pĕ zŭ-sĭ khṳh hiá gô_kiò hāi-sí. Sĭ-tàⁿ àiⁿ phuà jiá keⁿ-gô, uá thuà-sĭ siŏⁿ-tio̍h⁎ ŭ-i-piàn." Tēⁿ Yiú-lûn méⁿ-méⁿ mn̄g-tàⁿ-: "Tī-seⁿ mue̍h-huap?" Au Sèng buâ-khṳ̀ i hĭⁿ-khang-kha sȁm-su̍h, it-jī tàⁿ, Tēⁿ Yiú-lûn it-jī tak-thâu. 
<br>

<br>
注：
1. <span id="note_1">chèng₊-kuà, 同 tsài-kò；又，再；前音 cheng/chèng/teng/tèng 多种读法，可能是 tsài-têng-kò 之类合音变化；<span>
2. <span id="note_2">thôu-kàng, 亦作 gû-kàng-thôu，粘土。<span>
<br>

<br>

**[Buē-mue̍h-tît]**

<br>

#### 变更历史

{:.changelog}

| 更改日期 | 更改信息 |
| --- | --- |
| 2022-08-07 | <a href="https://github.com/DonAnthonyLee/DonAnthonyLee.github.io/commit/72011e45ba8852d53c56318642de4247e82f2e17" target="_blank">add most of paragraphs of the forth page</a> |
| 2022-08-06 | <a href="https://github.com/DonAnthonyLee/DonAnthonyLee.github.io/commit/3226e2235645534277e9945e0a6cd63b640d000c" target="_blank">finish the third page</a> |
| 2022-08-05 | <a href="https://github.com/DonAnthonyLee/DonAnthonyLee.github.io/commit/d55402d1986146e4eb82ccc60dd1f3b804d7e1a9" target="_blank">adjust a few expressions, add paragraphs, add internal comments</a> |
| 2022-08-03 | <a href="https://github.com/DonAnthonyLee/DonAnthonyLee.github.io/commit/742834e76004eb1a060ea0ea97a384b184baef25" target="_blank">adjust a few expressions, add paragraphs</a> |
| 2022-08-02 | <a href="https://github.com/DonAnthonyLee/DonAnthonyLee.github.io/commit/c2bdc3c6a5d0b1d78cf140358e407cd3f3bad148" target="_blank">finish the second page</a> |
| 2022-08-01 | <a href="https://github.com/DonAnthonyLee/DonAnthonyLee.github.io/commit/31eb9eacf559c7f082deb61b86634ddd35e97d85" target="_blank">finish the first page</a> |
| 2022-07-31 | <a href="https://github.com/DonAnthonyLee/DonAnthonyLee.github.io/commit/1512da82dbdac89196c4961e0119d980f4c1e240" target="_blank">add LittleIslands_001.md</a> |
