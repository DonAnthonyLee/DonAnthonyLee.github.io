---
layout: post
title:  "HÁI-SUAᴺ HONG-CHHÊNG: HÓUᴺ-THEK-CHIO̍H [*]"
date:   2022-07-31 10:30:00 +0800
tag: PUJ_translation
---

{% include puj-style.html %}
{% include changlog-table-style.html %}

# 版权声明

**&emsp;&emsp;原作载于《海山风情》系列（一），其著作版权归相应作者；本白话字译文授权协议为 <a href="https://creativecommons.org/licenses/by-nc-sa/3.0/cn/" target="_blank">知识共享许可协议 CC BY-NC-SA 3.0 CN</a>。**
<br>


# <ruby style="ruby-position:over"><rb class="markup_main">虎踢石</rb><rp>(</rp><rt class="markup_over">HÓUᴺ-THEK-CHIO̍H</rt><rp>)</rp></ruby>

***Nguân-tsak: Mô Chio̍h-mêng; Yiôⁿ Hŏng-thêng***<br>
***Pńg-tī-uē: Hái-suaⁿ lău Lí***


**Hái-suaⁿ so̍k-gṳ́:**

> Buē seⁿ Tsu A-ngiâu, soiⁿ seⁿ Hóuⁿ-thek-chio̍h.

&nbsp;&nbsp;Hái-suaⁿ N̂g-mâng-táu Chhiŏⁿ-phīⁿ-suaⁿ, suaⁿ-kha khò-hái ŭ kuá₊-kò tuā-chio̍h-kŏu; chio̍h-kŏu sio-oi liáu ta-ng seⁿ kâi tāng, tāng-lăi ou-thiⁿ-tī-àm. Hí-tsūn-soiⁿ, ngĭ-kun thâu-ló Tsu A-ngiâu sio-thâi kàn-su--nâng liáu tsáu kàu tāng-lăi, khai-tǹg lău-hóuⁿ sì-kha thí-khui pêⁿ-iōⁿ, tah-tuè tāng-téng na̍p-uh --kò, pī-khui kuaⁿ-piaⁿ liáu-ău tsáu-khṳ̀ Thâi-uan. Tshṳ́-tsăi Hóuⁿ-thek-chio̍h nguân-tsăi tŏ hái-kîⁿ-kha, niàⁿ tang-pôiⁿ Thâi-uan --kò, tǹg-kuè mōⁿ-tio̍h hn̆g-hn̆g --kâi chhin-nâng hiò-seⁿ.

&nbsp;&nbsp;Chheng-chhiâu Sŭn-tī nîⁿ_kan, Hái-suaⁿ N̂g-mâng-hioⁿ ŭ kâi lia̍h-hṳ̂-kiáⁿ-tĭ, sèⁿ Tsu, miâⁿ A-ngiâu, seⁿ-lâi thiⁿ-kûiⁿ-nâng-tuā, bâi_tshou ma̍k_tuā-lia̍p. Yi tsṳ̆-sòi tuè khûn-thâu-sai o̍h khang-khuè, sang-chhiú sái nŏⁿ-thûi, hḿ--khí-lâi hĭ_hŭ_lŭ_kiò; nŏⁿ-chiah chhiú-kóu tuā-tuā-tsat, tǹg ŭ tshoiⁿ-kṳn-la̍t. Jí-kâi Tsu A-ngiâu, tsṳ̆-liáu ŭ jîn-ngĭ, tsuan khòng-khà --nâng ûi-hui-tsak-tái, tú-tio̍h --nâng khùn-khóu zŭ kháng-khài kiù-chì, ŭ-kàu khuah-pak, thong-hioⁿ-lí o-ló --i.

&nbsp;&nbsp;Tsu A-ngiâu sui-sĭ la̍t-siòⁿ lo̍h-hái, che̍k-ke háⁿ-sĭ khiau à tiàu-tiáⁿ. Tú-ngŏ thiⁿ-sî-uăⁿ, tshân-hn̂g bô-siu, bí-niôⁿ li kiaⁿ-nâng kùi, ke-tang lău-âi suà phuà-pēⁿ --tŏ, kâi sòi-muĕ tóu--khùn khàu m̆-hiah. Yin-âi siŏⁿ-lâi-siôⁿ-khṳ̀ bô-huap, kiò A-ngiâu khṳ̀ Au-piⁿ-hioⁿ Au tsóng-kuán --kò chioh-chîⁿ kah chioh-bí-niôⁿ. Tsu A-ngiâu tuh-phoh m̆-khṳ̀; in-ŭi Au tsóng-kuán sĭ-kài Au-piⁿ-hioⁿ --kâi thóu-pà, hiá-nâng hiau-huêⁿ liáu tsuan-mn̂g khi-hŭ láu-sît-nâng; A-ngiâu bŏi-ngiàn khṳ̀ khiû --i. Lău-bó kǹg-kòi --i, tàⁿ-, "Ka-kī --kâi pió-ché-hu, boh-àiⁿ khui-tshùi ŭ --jio̍h-oh? Yiŭ m̆-sĭ chioh-liáu pe̍h-pe̍h-hiah, ĕ-jît nán lo-zŭ hôiⁿ --i." A-ngiâu m̆-káⁿ nge̍k lău-bó --kâi ì, su̍t-su̍t kiâⁿ-khṳ̀ Au-piⁿ-hioⁿ.

<br>

<br>

**[Buē-mue̍h-tît]**

<br>

#### 变更历史

{:.changelog}

| 更改日期 | 更改信息 |
| --- | --- |
| 2022-07-31 | <a href="https://github.com/DonAnthonyLee/DonAnthonyLee.github.io/commit/1512da82dbdac89196c4961e0119d980f4c1e240" target="_blank">add LittleIslands_001.md</a> |
